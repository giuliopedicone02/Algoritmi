Titolo
Tabelle hash concatenate e metodo della divisione

Introduzione
Una tabella hash è una struttura dati di tipo array o matrice frastagliata, che consente di associare chiavi a valori attraverso una funzione, detta di hashing, che calcola a partire dalla chiave l'indice nella struttura dati associato alla chiave (codice hash), attraverso cui accedere alla chiave stessa. Le tabelle hash si differenziano per funzione hash e metodo di risoluzione delle collisioni. Le tabelle hash concatenate sfruttano una matrice frastagliata per risolvere le collisioni. Uno dei metodi per il calolo dei codici hash è il metodo della divisione.

Specifiche
Si implementi una tabella hash concatenata che impieghi il metodo della divisione per il calcolo dei codici hash.

Dati di input
Il file di input è costituito da 100 task, uno per ogni riga. Ogni riga è costituita da 3 + N valori. Il primo valore è il tipo della chiave da inserire nella struttura dati (int, double, bool, char); il secondo valore M rappresenta il massimo numero di bucket della tabella hash da allocare. Il terzo è un valore N che indica il numero di chiavi da inserire. Seguono le N chiavi del tipo fornito. Ogni elemento è separato dal precedente da uno spazio.

Dati di output
Il file di output deve essere costituito da 100 righe, una per ogni task. Ogni riga deve contenere M valori, con M massimo numero di bucket nella struttura dati; l'i-esimo valore rappresenta il numero di elementi contenuti nell'i-esimo bucket.

Note
N è sempre un valore minore di 100.
M è sempre un valore minore di 100.

Esempio
Di seguito si mostra un file di input costituito da 4 task e il relativo file di output.

input.txt
int 17 12 5 40 75 62 85 62 80 36 97 2 8 80
double 69 7 6.8 1.5 9.6 2.5 0.9 1.2 3.6
char 42 5 p s u a c

output.txt:
1 0 2 0 0 1 1 1 1 0 0 2 3 0 0 0 0
1 2 1 1 0 0 1 0 0 1 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0 0
0 0 0 0 0 0 0 0 0 0 0 0 0 1 0 1 0 0 0 0 0 0 0 0 0 0 0 0 1 0 0 1 0 1 0 0 0 0 0 0 0 0