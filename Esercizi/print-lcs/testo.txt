Titolo
La massima sottosequenza comune

Introduzione
Data una stringa X, una sua sottosequenza è una successione di caratteri di X, non necessariamente consecutivi, che appaiono nello stesso ordine in cui appaiono in X.
Il problema della massima sottosequenza comune (in inglese LCS, longest common subsequence) consiste nel trovare la più lunga sottosequenza comune a tutte le stringhe in un insieme di stringhe (solitamente due). Questo problema, classico tra i problemi informatici, trova notevoli applicazioni in bioinformatica.

Specifiche
Si fornisca il codice di un algoritmo, basato sulla programmazione dinamica, che sia in grado di calcolare la più lunga sottosequenza in comune tra due stringhe, X e Y, di lunghezza, rispettivamente, N ed M, e di stampare in output tale sottosequenza.

Dati di input
L'input è suddiviso in 100 task, uno per ogni riga. Ogni riga del file di input è formata da 4 elementi. I primi due elementi rappresentano le lunghezze N ed M delle stringhe X e Y, rispettivamente. Seguono le due stringhe X e Y.

Dati di output
L'output dovrà  essere formato da 100 righe, una per ogni task. Ogni riga contiene un unico valore intero il quale rappresenta la massima sottosequenza in comune tra X e Y. Nel caso siano presenti più sottosequenze in comune dovrà  essere fornita quella che minimizza la somma degli indici, in Y, dei caratteri che appaiono nella sottosequenza.

Note
N ed M sono numeri interi compresi tra 5 e 1000.
X e Y sono tutte stringhe definite sull'alfabeto formato dai quattro caratteri (a,c,g,t)

Esempio
Il seguente esempio presenta un file di input, contenente 3 task, ed il corrispondente file di output.

input.txt:
7 9 cggaagt cacagtttc
5 7 tccca ctgatcg
7 7 gctctct acaccat

output.txt
caagt
ca
ccct

Spiegazione: si noti come nel secondo esempio esistano diverse sottosequenze di lunghezza 2 in comune tra X e Y. Ad esempio "ta", "tc" "cc" e "ca" appartengono a questo insieme. Tuttavia la somma degli indici di Y relativi ai caratteri che appaiono in queste sottosequenze sono: <2,4> per "ta", <2,6> per "tc", <1,6> per "cc", <1,4> per "ca". Tra queste sottosequenze, quella che minimizza la somma degli indici è "ca".